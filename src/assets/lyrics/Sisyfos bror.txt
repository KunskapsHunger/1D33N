Jag har bara mig själv att lasta
Tiden med dig, inget var bortkastat
Skapandet i sig har börjat sakta
Skraporna på isen döljer fakta
Ödet Poseidon, jag Odysseus
gudar finner mig ej - inte ens Zevs
Men jag vill inte höra sirenernas sång
Jag vill bara hem till dig på en gång
Vad är det livet spelar för spel
Tårarna säger att allt var mitt fel

Fragmenterade tankar hos poeter som bara snackar
Mediterande män fast i skiten när dödsängeln knackar
Den ensamma hermiten är fortfarande fast i sängen
herme-nefftiska tankar skor sig i mig på ängen
Det är som att halv färdigt tänkande är själva poängen 
Fragmenten som skapar den skälvande konsekvensen
Bakgränden i hjärnan kapar ängslans dans
Bakvägen till stjärnan och ängelns sista vals
Evighetslängtan är så klart inget scoop
Ansiktet mot marken när jag går till coop

Det är tankar, som tankar nya tankar
Det är ord, som föder ord på ord
En evighets loop
Går på gruset utan skor
Jag måste vara Sisyfos bror


Sitter här igen
Drömmer om att bli kär igen
Hjärtat söker atmosfär igen
Vaknar upp och bara skär, igen
Blodfyllda tårar, rinner ner längs med kinden
Sprängkylda kårar, finner mig i sängs på vinden
Bortglömd efter alla år, finner inga ord orkar inte vara svår
Drömmer mig till en plats mellan dina lår


Snön faller saktare i år
Någonstans går en man i slaktarens spår
Kritikern sågar och bär ut mig på bår
Det är som salt i såret, men domen blir kall med åren
Det är jag som är dåren för att jag har försökt förstå den
Försökt begripa det orimliga, glömt bort allt det sinnliga
Verklighetens dimma har lagt sig över ruinernas stad
Som en haj som inte kan simma - i djupet begravd
Jag log någon gång i maj
Sista gången jag såg dig lajv
Det var gången då allt blev en fight
hjärtat fast i tången - allt blev tight
Som sista sången på väg till din gate
Should've known it was too late, 
As soon as you brought up faith


Det är tankar, som tankar nya tankar
Det är ord, som föder ord på ord
En evighets loop
Går på gruset utan skor
Jag måste vara Sisyfos bror

Alla sagor kommer att stjälpa
Finns ingen mytologi som kan hjälpa
Hjältarna har låst hedern i valvet
Att inte våga blev det heroiska arvet
En hand som sticker upp ur askan
En man som stirrar där räven raskar
Han missar allt viktigt när näven flaskar
Bitterljuv halsbränna från det hembrända ljuva
En lögn till sig själv är inte att ljuga
Sanningen kommer med uppsåt förbjudas
Finns ingen som har förstått förutom judas
Tinningens sista tankar förgås till klotter
Jag är blicken från Agamemnon när han offrar sin dotter


En evighets loop
Tänker på att sluta tänka
Önskar att få sluta längta
Men jag ångrar aldrig att jag alltid ångrar allt


Det är tankar, som tankar nya tankar
Det är ord, som föder ord på ord
En evighets loop
Går på gruset utan skor
Jag måste vara Sisyfos bror