Burkarna i tältet bredvid stolar tomma
Välta glas och trasigt bord
ingen vill i ord beskriva
Allt väntas ändå på att rivas
tjugo år senare börjar det nerskrivas


Ett barn som ser och inte kan lämna
Skapar världar där han kan hämnas
En hjälte som borgen försvarar
Låt inte draken se oss försvagad
Ta fram sköld, svärd och spjut
Döden har aldrig tagit oss förut
Tre män vid porten släpper ingen förbi
Saknar vi korten för att vinna denna strid?


Verkligheten är ett barns illusion
Fyller det sorgliga med sin mission
Befria landet från drakens bett
Det sista slaget har ännu inte skett


Vad väntar draken på?
Vad är det som står på?
ALARM
hotet kommer inifrån
Kungen med dolk 
mot drottningens hud
Påverkad man 
som tror sig vara gud
Siktar min pil mot hans hand
Siktet stabilt, säkert och sant
Räddar fröken för stunden
Men draken attackerar på sekunden


Verkligheten är ett barns illusion
Fyller det sorgliga med sin mission
Befria landet från drakens bett
Det sista slaget har ännu inte skett

En mamma som gått in i dörren
En pappa med skam i själen
Ett barn drömmer bort till den egna världen

Borgen faller när elden tar vid
Hjältar ligger döda bredvid
Ensam kvar står pojken i sin rustning
Lyfter svärdet med skakad hand
Draken måste bort från vårat land

På parkeringen slåss en fader och son
Den ene drar i den andres hår
Skapar ett evigt sår

Borgen faller
Hjälten flyr
Inget kunde hjälpa, inte ens en myt


Verkligheten är ett barns illusion