Blommorna ruttnade, Skyltarna försvann
Ändå någonstans minns jag deras namn

Avbildningsrätt sätts på sin spets
Kameror filmar hemskhet med hets
Alla nakna inför sanningen
Offrens röst söker sista andningen 
Politiker som inte tappar rösten, när de erbjuder trösten
Rak i ryggen utan ånger, när de lovar ut i sånger
Vänster och höger – båda sidorna söker
Upptagna med att locka
Använder sanningen och lögnen som en docka
Två sidor av samma land, varje nytt fall ger båda sidor blodad tand

Dokument inifrån ett land som delas
Visuellt långt ifrån det band som helas
Saknar broar över ruinens kanal
Ondskan har aldrig varit så banal

Skogen och bergen – sätter landet först
Floder av sorger som föder all dess törst
Folk mot folk längst ner på botten
Enigheten göms längst in i slotten

En röst i vimlet hoppas på att förändra nått
En näve möter kinden - se hur långt det har gått
Ett folk isär med minnen av skräckfylld misär
Auktoritet är det enda vi vet
Solidaritet - vad är ens det?

En ensam karl
En evighet utan enighet
Siktar in målet inom en mil
Riktar blicken - blir en kastad pil
Tjurens öga rött
Djurisk instinkt söker kött
Berättelsen sydd i sorgens namn
Lejonen har folket i sin barm
Den blinde bredvid den som ber
När det hemskaste man kan tänka sig sker
En man, en lastbil och satan
Kör tillsammans längsmed Drottninggatan

Blommorna ruttnade, Skyltarna försvann
Ändå någonstans minns jag deras namn

